---
---
Redovisning kmom02
=========================
**Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet make doc?**
Jag gillar phpDocumentors funktioner även om jag inte fick diagramdelen att fungera först. Följde de åtgärder som mos lagt upp i "issuen" och det fungerar efter det. Gillar hur smidigt man kan få till dokumentationen för projektet med den överblick som följer av namespaces, klasser, metoder och medlemsvariabler.
Vad gäller UML så har jag inte någon erfarenhet av det. Jag misstänker att det introducerades i databaskursens senare kursmoment. Jag var dock tvungen att avbryta kursen efter två kursmoment p g a stor arbetsbelastning utanför studierna. Har för avsikt att slutföra databaskursen i sommar.
Make doc är snabbt och smidigt. Finns bara positiva saker med detta som jag ser det.

**Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?** Jag hade ursprungligen en ganska annorlunda kod än den som jag valde att publicera. Jag fick ett flertal olika problem vid implementationen. Exempelvis med try-catch logiken som jag inte fick att fungera i ramverket såsom det gjorde utanför. Eftersom det inte verkar vara ett krav att lösa all funktionalitet som fanns med i spelet i kmom01 har jag ändå valt att acceptera detta. Den kod som jag senare valde att publicera är mycket lik den som mos visade i videon. Jag känner att jag behöver öva mer på att implementera kod i ramverket.   

**Hur känns det att skriva kod utanför och inuti ramverket, ser du fördelar och nackdelar med de olika sätten?**
Som sagt, jag behöver öva mer på detta för att verkligen uppskatta fördelarna att jobba i ramverket. Det känns fortfarande lättare för mig att jobba utanför ramverket men övning ger ju färdighet.

**Vilken är din TIL för detta kmom?**
Ökad förståelse för ramverket Anax i projektet har jag fått men har en bit kvar att gå. De övriga delarna i kursmomentet flöt på ganska bra tycker jag.   
