---
---
Redovisning kmom03
=========================
**Har du tidigare erfarenheter av att skriva kod som testar annan kod?**
Nej, jag har ingen som helst erfarenhet av att skriva kod som testar annan kod.

**Hur ser du på begreppen enhetstestning och “att skriva testbar kod”?** Kursmomentet har fått mig att inse vikten av att testa sin kod för att förhindra eller åtminstone minimera de mest omfattande felen som kan uppstå i en programvara. För att kunna testa sin kod på ett smidigt sätt bör metoderna vara så små som möjligt. Blir en klass/metod för komplicerad att testa är det kanske så att den är för komplicerad och bör skrivas om (refactoring).

**Förklara kort begreppen white/grey/black box testing samt positiva och negativa tester, med dina egna ord.**
White box testing innebär att man har kännedom om källkoden/algoritmer och kan skriva kod som testar de olika metoder som finns var och en. Detta kan även utsträckas till ett flöde av tester som inbegriper flera metoder/enheter i mjukvaran. Vad gäller black box testing lämnar man källkodsnivån och testar den övergripande funktionen. Gray box testing är ett mellanting mellan white box och black box testing där man har tillgång till delar av källkod och strukturer samtidigt som man utvecklar kod för att testa funktioner på black box nivå. För alla dessa fall jobbar man med positiva och negativa tester där positiva syftar till att visa på ett utfall som överensstämmer med ett korrekt hanterande av applikationen. Negativ testning har som syfte att påvisa fel när API:t matas med felaktiga data.

**Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?**
Den här delen i kursmomentet kändes för mig som ett rejält kliv upp i svårighetsgrad jämfört med tidigare kursmoment i denna kurs samt tidigare kurser. Det har tagit tid och varit knepigt men ett resultat har det i alla fall blivit. Är nöjd med UX-delen av API:t. Mina kunskaper i C# har också hjälpt till en del för att förstå hur php koden ska skrivas då grundtänket i objekt orienterad programmering ändå är ganska lika.
Jag försökte skissa på klasser och metoder i draw.io först. Började bygga insåg att fler metoder behövdes, skissade vidare i draw.io och höll på så fram och tillbaka.

**Hur väl lyckades du testa tärningsspelet 100?**
Jag har inte uppnått full täckning. Mycket beroende på de getter och setter metoder som jag inte vet hur man testar och de är ganska många i några av mina klasser. Jag har läst PHPunit manualen och den är välstrukturerad men har inte hitta något specifikt om att testa getter och setter metoder. Står inte mycket på internet heller så jag kanske missat något elementärt?

**Vilken är din TIL för detta kmom?**
Vetskapen om betydelsen av enhetstester har varit en ögonöppnare för mig. Jag har också fått fördjupade kunskaper i php.    
