---
---
Redovisning kmom01
=========================

**Har du tidigare kunskaper (eller förutfattade meningar) i objektorienterad programmering i PHP eller något annat språk?**
Jag har begränsade kunskaper i objektorienterad programmering. Inget i PHP men däremot lite i C# som jag framförallt har lärt mig på min fritid. Ser detta som ett bra tillfälle att lära mig mer om detta.

**Hur gick det att komma in i PHP och programmering med objekt och klasser?
Hur det gick det att utföra uppgiften “Gissa numret”?** Teorin bakom objekt och klasser tyckte jag var klar och lätt att förstå men när jag sedan skulle göra gissa-numret-uppgiften fick jag en mängd olika problem. Klassen Guess var inte så svår att få till förutom makeGuess-metoden. Men sedan att få allt att fungera tillsammans tyckte jag var klurigt. Visar väl bara på min begränsade erfarenhet av objektorienterad programmering.

**Vilken taktik valde du för att lagra spelet i sessionen?**
Det slumpgenererade numret (number) och gissningarna (tries) sparade jag i SESSION medan de övriga variablerna i POST.

**Gick det bra att komma igång med Git och GitHub, du gjorde ungefär samma i design-kursen?**
Det gick skapligt kan man väl sammanfatta det med. Som vanligt uppstod ett antal "utmaningar". Exempelvis fick jag följande felmeddelande: fatal: The current branch master has no upstream branch. Men jag löste dem ett i sänder. Kontentan är att allt i det här kursmomentet har tagit mycket tid då det inte har flutit på som önskvärt. Men det är ok eftersom att man lär sig mycket i den processen.  

**Har du några inledande reflektioner kring me-sidan och dess struktur, känner du igen dig från design-kursen?**
Strukturen verkar vara i stort sett densamma. Det krävs att jag jobbar lite med strukturen i katalogen i ramverket så att minnet fräschas upp. Ska bli intressant att se hur ramverket kan ändras via oophp.  

**Vilken är din TIL för detta kmom?**
Jag har lärt mig att installera om hela labbmiljön då min dator kraschade i inledningen av kursen. Detta har lett till att jag kommit efter i kursen rent tidsmässigt.

Men mer mera kurspecifikt så har jag lärt mig mer om teorin kring objektorinterad programmering samt lärt mig att tillämpa dessa kunskaper rent praktiskt via PHP.  
